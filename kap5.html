<!DOCTYPE html>
<html>
<head>
<title>5. Virksomhedens omkostningsforhold</title>
<style>
body {
  font-family: sans-serif;
}
table {
  border-collapse: collapse;
  width: 80%;
  margin: 20px 0;
}
th, td {
  border: 1px solid black;
  padding: 8px;
  text-align: left;
}
th {
  background-color: #f2f2f2;
}
</style>
</head>
<body>

<h1>5. Virksomhedens omkostningsforhold</h1>

<p>HR driftsoekonomi-4udg.digi.hansreitzel.dk</p>

<ol>
  <li><a href="#driftsokonomi">Driftsøkonomi</a></li>
</ol>

<p>Når du har studeret dette kapitel, er du i stand til at:</p>
<ul>
  <li>Redegøre for variable og faste omkostninger</li>
  <li>Arbejde med omkostningsforløb for totale og variable omkostninger, enhedsomkostninger og grænseomkostninger samt springvise omkostninger</li>
  <li>Kende til beslutningsrelevante omkostninger, irreversible omkostninger og offeromkostninger</li>
  <li>Redegøre for valg mellem forskellige produktionsmetoder ved totalmetoden</li>
</ul>

<h2>5.1. Omkostninger</h2>

<p>I <a href="#kapitel4">kapitel 4</a> er virksomhedens produktionsforhold blevet behandlet. Her var der fokus på antallet af produktionsfaktorer (input), som indgår i en bestemt aktivitet/produktion. Det kan fx være materialer målt i antal stk., kg eller lignende og/eller arbejdstid målt i antal timer.</p>

<p>Udgangspunktet for virksomhedens omkostninger er forbruget af antal enheder af forskellige typer input. Dette forbrug omregnes, så det bliver muligt at arbejde med én samlende enhed, nemlig kroner.</p>

<p>Omkostninger er virksomhedens ressourceforbrug omregnet til kroner.</p>

<p>Det kan være vanskeligt at fastsætte time- og materialeforbruget ved en bestemt aktivitet. Medarbejderne passer måske to eller flere aktiviteter sideløbende, og fordelingen af timer på de enkelte aktiviteter sker efter bedste skøn. Hvis de indkøbte materialer bliver anvendt til forskellige aktiviteter, kan det være vanskeligt at fordele eventuelle fejlbehæftede varer eller et svind.</p>

<p>Når det fysiske forbrug er opgjort, skal forbruget omregnes til kroner. Denne værdiansættelse kan ligeledes være vanskelig, da værdien for de anvendte enheder kan opgøres som anskaffelsespris, genanskaffelsespris eller værdi ved alternativ anvendelse (også kaldes offeromkostning – mere herom senere i kapitlet).</p>

<p>Omkostningsfunktioner kan derfor være behæftet med en vis usikkerhed. Men de udgør trods dette en uundværlig informationskilde i forbindelse med virksomhedens planlægning af sine aktiviteter.</p>

<p>For at virksomheden kan leve op til målsætningen om størst mulig gevinst, må omkostningerne opgøres, så det kan afgøres, om indtægterne ved en given aktivitet kan dække omkostningerne ved denne aktivitet. I <a href="#kapitel7">kapitel 7</a> vil omkostningerne målt i kroner således blive sammenholdt med virksomhedens indtægter, der ligeledes beregnes i kroner.</p>

<p>Viden om omkostningerne er dermed et nødvendigt grundlag for virksomhedens beslutninger om, hvilke aktiviteter der skal gennemføres.</p>

<h2>5.2.1 Totale, faste og variable omkostninger</h2>

<p>En omkostningsfunktion beskriver, hvorledes omkostningerne varierer med den producerede mængde (X).</p>

<p>Generelt kan virksomhedens totale omkostninger (TO) udtrykkes som TO = f(X).</p>

<p>De totale omkostninger er virksomhedens samlede omkostninger ved at gennemføre en given aktivitet. De totale omkostninger kan opdeles i variable omkostninger (VO) og faste omkostninger (FO) også kaldet kapacitetsomkostninger.</p>

<p>De variable omkostninger er de omkostninger, der varierer i takt med aktiviteten (produktion eller salg) i virksomheden. I en produktionsvirksomhed er der eksempelvis tale om løn- og materialeomkostninger.</p>

<p>Hvis der ikke produceres (hvis X = 0), falder de variable omkostninger væk.</p>

<p>I en handelsvirksomhed vil det normalt være sådan, at de vigtigste variable omkostninger udgøres af indkøbspriserne på de varer, der videresælges. I en servicevirksomhed er de variable omkostninger ofte meget små, da der ikke indgår materialer, og den medgåede arbejdsløn er typisk gager, der ikke varierer med salgets størrelse.</p>

<p>De faste omkostninger er de omkostninger, som ikke er påvirket af aktiviteten i virksomheden. Det er fx husleje, gager, administrationsomkostninger og afskrivninger på maskiner og renter.</p>

<p>De faste omkostninger vil være de samme, uanset om virksomheden i en periode producerer/sælger mange eller få enheder. Og de vil ikke falde væk, selvom virksomheden i en periode ikke producerer/sælger noget.</p>

<h3>Eksempel</h3>

<p>Omkostningerne i en virksomhed beskrives ved nedenstående omkostningsfunktion med to led:</p>

<p>TO = FO + VO</p>

<p>For eksempel:</p>

<p>TO = 100 + 10·X</p>

<p>hvor FO = 100 og VO = 10·X</p>

<p>Det ses, at jo større produktion (X), desto større variable omkostninger.</p>

<p>FO påvirkes derimod ikke af størrelsen på X.</p>

<p>Omkostningerne angives i kr. pr. tidsperiode. Tidsperioden kan variere fra problemstilling til problemstilling og er bestemt af beslutningshorisonten, det vil sige planlægningsperioden for den givne aktivitet.</p>

<p>Som vist ovenfor kan de samlede omkostninger for den planlagte mængde beregnes ved at indsætte den givne mængde i funktionen for de totale omkostninger.</p>

<h2>5.2.2 Enhedsomkostninger</h2>

<p>Ud fra både totale omkostninger, faste omkostninger og variable omkostninger kan der beregnes gennemsnitlige omkostninger ved en given mængde.</p>

<p>Gennemsnitsomkostninger kaldes også omkostninger pr. enhed eller enhedsomkostninger.</p>

<p>Enhedsomkostningerne findes ved at dividere de samlede omkostninger med mængden (Χ).</p>

<p>TE = TO/X</p>
<p>FE = FO/X</p>
<p>VE = VO/X</p>

<h3>Eksempel</h3>

<p>Indsættes i eksemplet fra tidligere fås:</p>

<p>TE = (100 + 10·X)/X</p>
<p>FE = 100/X</p>
<p>VE = (10·X)/X = 10</p>

<p>Enhedsomkostninger måles i kr. pr. stk.</p>

<p>Det bemærkes, at i dette eksempel, hvor de variable omkostninger (VO) er en ret linje, bliver de variable enhedsomkostninger konstante på 10 kr. pr. stk.</p>

<p>Faste enhedsomkostninger og dermed de totale enhedsomkostninger vil her være faldende, når mængden (X) stiger, da den faste omkostning på 100 kr. så fordeles på flere enheder.</p>

<p>Enhedsomkostninger kan også kaldes gennemsnitsomkostninger (TG, FG og VG).</p>

<h2>5.2.3 Meromkostning</h2>

<p>Når virksomheden skal beslutte, om produktionen skal øges, kan det være nyttigt at beregne, hvor meget det vil koste ekstra, hvis man øger produktionen med en given mængde. Dette kaldes meromkostningen.</p>

<p>Meromkostning defineres som den ekstra omkostning, der opstår, når den producerede mængde øges fra X₁ til X₂.</p>

<p>Meromkostning = TO ved X₂ – TO ved X₁.</p>

<h3>Eksempel</h3>

<p>X₁ = 8 stk.</p>
<p>X₂ = 15 stk.</p>

<p>Meromkostning = (100 +10·15) – (100 + 10·8) = 250 – 180 = 70 kr.</p>

<p>Hvis den producerede mængde øges fra 8 enheder til 15 enheder, vil de totale omkostninger stige med 70 kr.</p>

<p>Begrebet meromkostning kan også anvendes ved en given mængdereduktion. Meromkostningen vil i så fald være negativ – altså en besparelse.</p>

<h2>5.2.4 Grænseomkostninger</h2>

<p>Et ofte anvendt særtilfælde af meromkostninger er, når man ændrer den producerede mængde med en enhed. Dette kaldes grænseomkostningen (Gromk) eller marginalomkostningen. <i>Note</i></p>

<p>Ved grænseomkostninger forstås det beløb, hvormed totale eller variable omkostninger stiger eller falder, når produktionen/salget udvides eller reduceres med en enhed.</p>

<p>Grænseomkostninger måles i kr. pr. stk.</p>

<h3>Eksempel</h3>

<table>
  <tr>
    <th>Produceret mængde (X)</th>
    <th>Totale omkostninger TO</th>
    <th>Variable omkostninger VO</th>
    <th>Grænseomkostninger Gromk</th>
  </tr>
  <tr>
    <td>10</td>
    <td>200</td>
    <td>100</td>
    <td>10</td>
  </tr>
  <tr>
    <td>11</td>
    <td>210</td>
    <td>110</td>
    <td>10</td>
  </tr>
  <tr>
    <td>12</td>
    <td>220</td>
    <td>120</td>
    <td></td>
  </tr>
</table>

<p>I eksemplet ovenfor er omkostningsfunktionen fra tidligere anvendt. Hvis produktionen øges med 1 stk. fra 10 til 11 stk., stiger de variable omkostninger med 10 kr. pr. stk. Ved at gå fra 11 til 12 stk., er grænseomkostningen ligeledes 10 kr. pr. stk. Når VO er en ret linje, vil grænseomkostningerne altså være konstante.</p>

<p>Det bemærkes, at det ikke har betydning, om man tager udgangspunkt i de totale omkostninger eller variable omkostninger, når grænseomkostningerne beregnes. De faste omkostninger er jo netop de samme, uanset hvor mange enheder man producerer, så de påvirker ikke grænseomkostningerne.</p>

<p>Faste omkostninger påvirker ikke grænseomkostningerne.</p>

<p>Grænseomkostninger kan findes matematisk ved at differentiere funktionen for de variable eller de totale omkostninger. Det ses også her, at de faste omkostninger falder væk, når de totale omkostninger differentieres.</p>

<h4>Eksempel</h4>

<p>TO = 100 + 10·X</p>
<p>VO = 10·X</p>
<p>Gromk = 10</p>

<p>I ovenstående eksempel er både grænseomkostning og enhedsomkostninger lig med 10 kr. pr. stk. Når de variable omkostninger er en ret linje, vil grænse- og enhedsomkostninger altid være sammenfaldende.</p>

<p>Hvis omkostningsfunktionen ikke er lineær, vil grænseomkostningerne ikke være konstante.</p>

<h4>Eksempel</h4>

<p>Totale omkostninger kan beskrives ved funktionen:</p>

<p>TO = 10·X² + 2X + 300</p>

<p>Grænseomkostninger findes ved at differentiere TO:</p>

<p>Gromk = 20·X + 2</p>

<table>
  <tr>
    <th>Mængde X stk.</th>
    <th>VO</th>
    <th>VE</th>
    <th>Gromk ud fra VO</th>
    <th>Gromk differentieret</th>
  </tr>
  <tr>
    <td>10</td>
    <td>1020</td>
    <td>102</td>
    <td>212</td>
    <td>202</td>
  </tr>
  <tr>
    <td>11</td>
    <td>1232</td>
    <td>112</td>
    <td>232</td>
    <td>222</td>
  </tr>
  <tr>
    <td>12</td>
    <td>1464</td>
    <td>122</td>
    <td>252</td>
    <td>242</td>
  </tr>
  <tr>
    <td>13</td>
    <td>1716</td>
    <td>132</td>
    <td>272</td>
    <td>262</td>
  </tr>
  <tr>
    <td>14</td>
    <td>1988</td>
    <td>142</td>
    <td></td>
    <td>282</td>
  </tr>
</table>

<p>Når der tages udgangspunkt i de beregnede variable omkostninger, er omkostningsstigningen ved at producere en ekstra enhed 212 kr., hvis man starter ved 10 stk. Ved at gå fra 11 til 12 enheder stiger omkostningen med 232 kr. for den ekstra enhed osv. Grænseomkostningen er her stigende ved stigende mængde.</p>

<p>Det bemærkes, at der er en lille forskel på grænseomkostninger, der beregnes ud fra VO, og på de differentierede grænseomkostninger. Dette skyldes, at den differentierede grænseomkostning beregnes for 10,0 stk., 11,0 stk. osv. Indsættes de i ligningen for den differentierede grænseomkostning, fås resultaterne i kolonnen Gromk differentieret.</p>

<p>Gromk ud fra VO beregnes som forskellen mellem variable omkostninger ved fx 10 og 11 stk., dvs. i punktet 10,5 stk.</p>

<p>I tabellen ses det endvidere, at der er forskel på grænseomkostninger og variable enhedsomkostninger, når variable omkostninger ikke er en lineær funktion.</p>

<h2>5.2.5 Sammenhængen i omkostningstyperne</h2>

<p>I figur 5.1 vises en oversigt over de omkostningsbegreber, der anvendes i det følgende.</p>

<table>
  <tr>
    <th>Omkostningsbegreb</th>
    <th>Forkortelse</th>
    <th>Beskrivelse</th>
  </tr>
  <tr>
    <td>Totale omkostninger</td>
    <td>TO</td>
    <td>De samlede omkostninger ved en given aktivitet i en given periode. Måles i kr. pr. tidsperiode.</td>
  </tr>
  <tr>
    <td>Variable omkostninger</td>
    <td>VO</td>
    <td>De omkostninger, der ændres i takt med den producerede eller solgte mængde. Måles i kr. pr. tidsperiode.</td>
  </tr>
  <tr>
    <td>Faste omkostninger</td>
    <td>FO</td>
    <td>De omkostninger, der ikke ændres i takt med den producerede eller solgte mængde. Måles i kr. pr. tidsperiode.</td>
  </tr>
  <tr>
    <td>Totale enhedsomkostninger</td>
    <td>TE eller TG</td>
    <td>Totale omkostninger pr. enhed ved en given mængde. Måles i kr. pr. stk. Kaldes også totale gennemsnitsomkostninger.</td>
  </tr>
  <tr>
    <td>Variable enhedsomkostninger</td>
    <td>VE eller VG</td>
    <td>Variable omkostninger pr. enhed ved en given mængde. Måles i kr. pr. stk. Kaldes også variable gennemsnitsomkostninger.</td>
  </tr>
  <tr>
    <td>Faste enhedsomkostninger</td>
    <td>FE eller FG</td>
    <td>Faste omkostninger pr. enhed ved en given mængde. Måles i kr. pr. stk. Kaldes også faste gennemsnitsomkostninger.</td>
  </tr>
  <tr>
    <td>Meromkostninger</td>
    <td>Ændring i TO eller VO</td>
    <td>Ændring i totale eller variable omkostninger ved en given ændring i produceret eller solgt mængde. Måles i kr.</td>
  </tr>
  <tr>
    <td>Grænseomkostninger</td>
    <td>Gromk</td>
    <td>Ændring i totale eller variable omkostninger ved en ændring i produktionens størrelse på en enhed. Måles i kr. pr. stk.</td>
  </tr>
</table>

<p>I figur 5.2 vises det grafiske forløb af omkostningsfunktionerne fra eksemplet, hvor omkostningsfunktionen for totale omkostninger kan udtrykkes som TO = 100 + 10·X.</p>

<p><b>Figur 5.2:</b> Her skulle have været en graf der viser: En graf over totale, variable og faste omkostninger. Den nederste graf viser de tilhørende enhedsomkostninger og grænseomkostningerne.</p>

<p>I den øverste graf vises totale, variable og faste omkostninger. Disse måles alle i kr. for den tidsperiode, aktiviteten dækker. De faste omkostninger er en vandret linje, da de ikke ændres ved ændring i mængden. Ved mængden 0 stk. er de totale omkostninger lig med de faste omkostninger, idet de variable omkostninger er 0 ved mængden 0. Fra sit udgangspunkt på Y-aksen vokser totalomkostningskurven med et beløb svarende til de variable omkostninger. Da de variable omkostninger er konstante (10 kr. pr. stk.), bliver den variable og den totale omkostningsfunktion en lineær funktion.</p>

<p>Den nederste graf viser de tilhørende enhedsomkostninger og grænseomkostningerne.</p>

<p>De faste enhedsomkostninger falder med stigende produktion. De vil nærme sig nul ved store mængder.</p>

<p>De totale enhedsomkostninger falder ligeledes. Ved stigende mængde vil totale enhedsomkostninger nærme sig de variable enhedsomkostninger, da de faste enhedsomkostninger bliver mindre og mindre.</p>

<p>Variable enhedsomkostninger og grænseomkostningerne er sammenfaldende i dette eksempel, hvor de variable omkostninger er en ret linje.</p>

<h2>5.3. Lineære forløb af grænseomkostninger og beregning af variable omkostninger</h2>

<p>I tidligere eksempler er det vist, hvordan lineært stigende variable omkostninger leder til konstante grænseomkostninger. Grænseomkostningerne kan i forskellige situationer antage en række andre forløb.</p>

<h3>5.3.1 Trappeformet grænseomkostning</h3>

<p>Virksomheden kan stå over for en situation, hvor konstante grænseomkostninger skifter niveau ved en given mængde.</p>

<p>Hvis grænseomkostningen skifter til et højere niveau, kan årsagen fx være, at virksomheden ved denne mængde må udbetale overtidsbetaling til medarbejderne, så lønomkostningen stiger med overtidstillægget.</p>

<p>Hvis grænseomkostningen skifter til et lavere niveau, kan det fx skyldes, at virksomheden opnår en mængderabat, således at enheder ud over den givne mængde anskaffes til en lavere indkøbspris.</p>

<p><b>Figur 5.3:</b> Her skal der være en graf der viser to varianter af trappeformede grænseomkostninger.
Del A viser: Kr./stk. Gromk ved overarbejde hvor linien stiger ved 20 stk.
Del B viser: Kr./stk. Gromk ved mængderabat hvor linien falder ved 20 stk.
</p>

<p>I figurens del A stiger grænseomkostningerne til en ny konstant funktion ved mængden 20 stk. Lønomkostningen stiger med 2 kr. pr. stk. Dette kan lade sig gøre indtil en produktion på 30 stk. pr. tidsperiode.</p>

<p>I figurens del B falder grænseomkostningerne ved mængden 20 stk. Mængderabatten udgør 2 kr. pr. stk. indtil 30 stk. pr. tidsperiode.</p>

<p>Grænseomkostningen er defineret som omkostningen ved at tilføje en ekstra enhed fra et givet udgangspunkt. Derfor vil de variable omkostninger for en given mængde være lig med summen af alle de enkelte grænseomkostninger fra den første enhed til den sidste. Heraf følger, at arealet under grænseomkostningsfunktionen svarer til de variable omkostninger ved den givne mængde. De variable omkostninger kan således også beregnes matematisk ved at integrere grænseomkostningen.</p>

<p>De variable omkostninger for en given mængde er summen af alle de enkelte grænseomkostninger.</p>

<p>Ved en trappeformet grænseomkostning vil beregningen af de variable omkostninger bestå af to led.</p>

<h4>Eksempel fortsat</h4>

<p>I eksemplet i figur 5.3 A med overarbejde vil en produceret mængde på 25 stk. bestå af de første 20 stk. til 10 kr. pr. stk. og de resterende 5 stk. til 12 kr. pr. stk.</p>

<p>VO = 20·10 + 5·12 = 260 kr.</p>

<h3>5.3.2 Lineært stigende eller faldende grænseomkostning</h3>

<p>I situationer, hvor virksomheden ved stigende produceret mængde oplever en gradvis dårligere udnyttelse af materiale og/eller løn, vil grænseomkostningerne være stigende. Ved gradvis bedre udnyttelse af ressourcerne vil grænseomkostningerne være faldende.</p>

<p><b>Figur 5.4:</b> Her skal der være en graf der viser to forløb, hvor grænseomkostningernes stigning og fald følger en ret linje.</p>

<h4>Eksempel</h4>

<p>Den stigende grænseomkostning i del A følger ligningen Gromk = 0,1X + 4</p>

<p>Den faldende grænseomkostning i del B følger ligningen Gromk = -0,1X + 10</p>

<p>Det kan vises matematisk, at de variable enhedsomkostninger følger en ret linje, der har den halve hældning i forhold til grænseomkostningen. <i>Note</i> Dette forhold kan udnyttes, hvis virksomheden ønsker at beregne den samlede variable omkostning for en given mængde, idet man først beregner den gennemsnitlige omkostning ved denne mængde og derefter ganger dette gennemsnit med mængden.</p>

<h4>Eksempel fortsat</h4>

<p>I eksemplet i figur 5.4 del A er Gromk = 0,1X + 4</p>

<p>De variable enhedsomkostninger har den halve hældning:</p>

<p>VE = 0,05X + 4</p>

<p>De variable omkostninger ved en produceret mængde på 20 stk. bliver derfor:</p>

<p>VO = (0,05·20 + 4) · 20 = 5 · 20 = 100 kr.</p>

<h4>Alternativ beregning af enhedsomkostningen ved en given mængde:</h4>

<p>I del A i figur 5.4 kan det aflæses, at den første producerede enhed har en grænseomkostning på 4 kr. pr. stk.</p>

<p>Enhed nummer 20 har en grænseomkostning på 6 kr. pr. stk.</p>

<p>Ved beregning af gennemsnittet af den billigste og den dyreste enhed findes den gennemsnitlige omkostning pr. stk. ved 20 producerede enheder.</p>

<p>VE = (4+6)/2 = 5 kr. pr. stk.</p>

<p>Herefter kan VO, om ønsket, beregnes som 5 kr. pr. stk. · 20 stk. = 100 kr.</p>

<h3>5.3.3 Sammensat grænseomkostning</h3>

<p>Virksomhedens produktionsforhold kan også give anledning til en sammensat grænseomkostningsfunktion.</p>

<p><b>Figur 5.5:</b> Her skal der være en graf der viser et eksempel på en sammensat grænseomkostningsfunktion
Del A viser: Kr./stk. Sammensatte Gromk hvor linien flader ud ved 20 stk.
Del B viser: Kr./stk. Sammensatte Gromk hvor linien falder ved 20 stk.
</p>

<p>I figuren kan grænseomkostningen skrives som:</p>

<p>A:</p>
<p>Gromk = 6 kr. pr. stk. for X ≤ 20</p>
<p>Gromk = 0,2X + 2 for 20 < X ≤ 30</p>

<p>B:</p>
<p>Gromk = 6 kr. pr. stk. for X ≤ 20</p>
<p>Gromk = -0,2X + 10 for 20 < X ≤ 30</p>

<p>Ved sammensatte forløb af grænseomkostningerne findes de variable omkostninger ved at opdele beregningen i to led.</p>

<h4>Eksempel fortsat</h4>

<p>Den variable omkostning for en mængde på 30 stk. i del A i figur 5.5 beregnes:</p>

<p>De første 20 stk. koster alle 6 kr. pr. stk.</p>

<p>VE for de resterende 10 stk. beregnes som gennemsnittet af den billigste og den dyreste (6+8)/2 = 7 kr. pr. stk.</p>

<p>VO = 20·6 + 10·7 = 190 kr.</p>

<p>Det ses af ovenstående beregning, at de samlede variable omkostninger svarer til arealet under grænseomkostningskurven.</p>

<h3>5.3.4 Springvist variable omkostninger</h3>

<p>En mellemform mellem de faste og de variable omkostninger er de springvist variable omkostninger.</p>

<p>Springvist variable omkostninger kan inddeles i to hovedgrupper:</p>

<ol>
  <li><b>Produktionsforberedelsesomkostninger</b> er omkostninger, der er forbundet med opstart af en aktivitet. Det kan være omkostningen i forbindelse med opstart af en ny produktionsserie. For eksempel skal værktøj og udstyr renses og indstilles. Aktiviteten kan ikke påbegyndes uden at afholde produktionsforberedelsesomkostningerne. Men de falder væk, hvis virksomheden beslutter ikke at starte aktiviteten.</li>
  <li><b>Andre springvist variable omkostninger</b> opstår typisk, når der skal anskaffes en ny maskine for at kunne øge den producerede mængde. En maskine kan fx have kapacitet til at fremstille 10.000 stk. pr. periode. Hver gang virksomheden passerer en mængde på 10.000 stk., skal der anskaffes en maskine mere. Det vil således give en særlig omkostning, hver gang virksomheden passerer en grænse på 10.000 stk.</li>
</ol>

<p>Ovennævnte forhold giver anledning til, at totalomkostningsfunktionen får en række spring. Samtidig vil de tilhørende grænseomkostninger få et spring ved de mængder, der udløser springet i de totale omkostninger.</p>

<p><b>Figur 5.6:</b> Her skal der være en graf der viser et springvist omkostningsforløb.</p>

<h4>Eksempel</h4>

<p>En virksomhed fremstiller et produkt på en maskine, som har en kapacitet på 10 stk. pr. måned. De faste omkostninger til forrentning og afskrivning af maskinen er 10.000 kr. pr. måned. De variable produktionsomkostninger er på 1.000 kr. pr. stk.</p>

<p>Man forventer at sælge 30-40 stk. pr. måned.</p>

<h2>5.4. Valg mellem forskellige produktionsmetoder</h2>

<p>En virksomhed står ofte i den situation at skulle anskaffe nye maskiner, eventuelt i forbindelse med udskiftning af den eksisterende maskinpark.</p>

<p>I den forbindelse kan virksomheden have valget mellem forskellige maskintyper, der har forskellige tekniske egenskaber og typisk også forskellige omkostninger såvel i forbindelse med deres anskaffelse som i forbindelse med den daglige produktion. Forholdet mellem maskinernes variable og faste omkostninger kan være meget forskellig fra anlæg til anlæg. Dette gælder fx, når valget står mellem et arbejdsintensivt anlæg og et højtautomatiseret anlæg. Det arbejdsintensive anlæg vil typisk være kendetegnet ved at være billigt i anskaffelse og dyrt i drift med høje variable enhedsomkostninger. Det højtautomatiserede anlæg er omvendt dyrt i anskaffelse, men har lavere variable enhedsomkostninger pr. stk.</p>

<h3>Eksempel</h3>

<p>En virksomhed står over for at skulle træffe beslutning om anskaffelse af en maskine, som skal anvendes i forbindelse med en produktion, som skal sælges på et nyt marked.</p>

<p>Man har endnu ikke et klart billede af afsætningsforholdene. Man er derfor interesseret i at kende produktionsomkostningerne ved forskellige produktionsstørrelser.</p>

<p>Virksomheden har modtaget tilbud fra en række maskinleverandører. Hovedtallene for de to tilbud, man overvejer, fremgår af tabellen nedenfor.</p>

<table>
  <tr>
    <th></th>
    <th>Anlæg 1 Arbejdsintensivt anlæg</th>
    <th>Anlæg 2 Højautomatiseret anlæg</th>
  </tr>
  <tr>
    <td>Faste omkostninger</td>
    <td>3 mio. kr. pr. år</td>
    <td>7 mio. kr. pr. år</td>
  </tr>
  <tr>
    <td>Variable omkostninger (materiale- og lønforbrug)</td>
    <td>10 kr. pr. stk.</td>
    <td>2 kr. pr. stk.</td>
  </tr>
  <tr>
    <td>Produktionskapacitet</td>
    <td>700.000 stk. pr. år, levetid 5 år</td>
    <td>800.000 stk. pr. år, levetid 5 år</td>
  </tr>
</table>

<p>Med baggrund i tilbuddene har man lavet en beregning over de forventede omkostninger ved produktionsniveauer mellem 0 og 800.000 stk. pr. år. En fremtidig afsætning forventes at ligge i intervallet mellem 250.000 og 700.000 stk. pr. år.</p>

<table>
  <tr>
    <th>Prod X 1.000 stk.</th>
    <th>FO 1.000 kr.</th>
    <th>VO 1.000 kr.</th>
    <th>TO 1.000 kr.</th>
    <th>TE kr. pr. stk.</th>
    <th>FO 1.000 kr.</th>
    <th>VO 1.000 kr.</th>
    <th>TO 1.000 kr.</th>
    <th>TE kr. pr. stk.</th>
  </tr>
  <tr>
    <td>0</td>
    <td>3.000</td>
    <td>0</td>
    <td>3.000</td>
    <td>40,0</td>
    <td>7.000</td>
    <td>0</td>
    <td>7.000</td>
    <td>72,0</td>
  </tr>
  

  <h1>5. Virksomhedens omkostningsforhold (Fortsat)</h1>

<h2>5.4. Valg mellem forskellige produktionsmetoder (Fortsat)</h2>

<p>Fortsat fra forrige del...</p>

<table>
  <tr>
    <th>Prod X 1.000 stk.</th>
    <th>FO 1.000 kr.</th>
    <th>VO 1.000 kr.</th>
    <th>TO 1.000 kr.</th>
    <th>TE kr. pr. stk.</th>
    <th>FO 1.000 kr.</th>
    <th>VO 1.000 kr.</th>
    <th>TO 1.000 kr.</th>
    <th>TE kr. pr. stk.</th>
  </tr>
  <tr>
    <td>0</td>
    <td>3.000</td>
    <td>0</td>
    <td>3.000</td>
    <td>40,0</td>
    <td>7.000</td>
    <td>0</td>
    <td>7.000</td>
    <td>72,0</td>
  </tr>
  <tr>
    <td>100</td>
    <td>3.000</td>
    <td>1.000</td>
    <td>4.000</td>
    <td>25,0</td>
    <td>7.000</td>
    <td>200</td>
    <td>7.200</td>
    <td>37,0</td>
  </tr>
  <tr>
    <td>200</td>
    <td>3.000</td>
    <td>2.000</td>
    <td>5.000</td>
    <td>20,0</td>
    <td>7.000</td>
    <td>400</td>
    <td>7.400</td>
    <td>25,3</td>
  </tr>
  <tr>
    <td>300</td>
    <td>3.000</td>
    <td>3.000</td>
    <td>6.000</td>
    <td>17,5</td>
    <td>7.000</td>
    <td>600</td>
    <td>7.600</td>
    <td>19,5</td>
  </tr>
  <tr>
    <td>400</td>
    <td>3.000</td>
    <td>4.000</td>
    <td>7.000</td>
    <td></td>
    <td>7.000</td>
    <td>800</td>
    <td>7.800</td>
    <td></td>
  </tr>
  <tr>
    <td>500</td>
    <td>3.000</td>
    <td>5.000</td>
    <td>8.000</td>
    <td>16,0</td>
    <td>7.000</td>
    <td>1.000</td>
    <td>8.000</td>
    <td>16,0</td>
  </tr>
  <tr>
    <td>600</td>
    <td>3.000</td>
    <td>6.000</td>
    <td>9.000</td>
    <td>15,0</td>
    <td>7.000</td>
    <td>1.200</td>
    <td>8.200</td>
    <td>13,7</td>
  </tr>
  <tr>
    <td>700</td>
    <td>3.000</td>
    <td>7.000</td>
    <td>10.000</td>
    <td>14,3</td>
    <td>7.000</td>
    <td>1.400</td>
    <td>8.400</td>
    <td>12,0</td>
  </tr>
  <tr>
    <td>800</td>
    <td></td>
    <td></td>
    <td></td>
    <td></td>
    <td>7.000</td>
    <td>1.600</td>
    <td>8.600</td>
    <td>10,8</td>
  </tr>
  <tr>
      <td>Kapacitet = maks. 700.000 stk.</td>
      <td></td>
      <td></td>
      <td></td>
      <td></td>
      <td>Kapacitet = maks. 800.000 stk.</td>
      <td></td>
      <td></td>
      <td></td>
  </tr>
</table>

<p><b>Figur 5.7:</b> Her skulle have været to grafer. Den øverste viser de totale omkostninger for de to typer anlæg. Den nederste viser de totale enhedsomkostninger.</p>

<p>Figur 5.7 øverst viser de totale omkostninger for de to typer anlæg. Det fremgår, at hvis man skal sælge/producere mindre end 500.000 stk. pr. år, vil omkostningen blive lavest, hvis anlæg 1 vælges. Ved højere afsætningsmuligheder skal man vælge anlæg 2. Det vil altid være fordelagtigt for virksomheden at befinde sig på den lavest beliggende kurve.</p>

<p>Figur 5.7 nederst viser de totale enhedsomkostninger. For begge anlæg ses faldende totale enhedsomkostninger ved øget produktion. For det automatiserede anlæg 2 skal der på grund af de høje faste omkostninger en relativt stor mængde til for at opnå lave enhedsomkostninger.</p>

<p>Det forhold, at de totale enhedsomkostninger falder med stigende mængder, kaldes som tidligere nævnt stordriftsfordele (economies of scale).</p>

<p>Bemærk</p>

<p>Da virksomheden endnu ikke har bundet sig til det ene eller det andet anlæg, påvirkes de faste omkostninger ved anlægget af beslutningen.</p>

<p>Den faste omkostning er i denne situation en beslutningsrelevant omkostning.</p>

<h2>5.5. Driftsøkonomiske beslutninger</h2>

<h3>5.5.1 Beslutningsrelevans</h3>

<p>Når virksomheden skal træffe beslutninger, opvejes de fordele og ulemper, der forventes at forekomme i forbindelse med en given påtænkt beslutning.</p>

<p>Når det gælder beslutninger om økonomiske forhold, vil de fremtidige ændringer i indtægter og omkostninger, som beslutningen medfører, indgå i overvejelserne. Det er disse forhold, som er beslutningsrelevante.</p>

<p>Eftersom man kun kan beslutte ændringer omkring fremtidige forhold, kan man se bort fra fortidige forhold, herunder allerede afholdte omkostninger.</p>

<p>Allerede afholdte omkostninger, som ikke påvirkes af en beslutning, kaldes sunk costs.</p>

<p>Ligeledes kan omkostninger og indtægter, som ikke påvirkes af beslutningen, holdes uden for den specifikke overvejelse. Disse forhold er ikke-beslutningsrelevante eller beslutningsirrelevante.</p>

<h4>Eksempel</h4>

<p>En virksomhed har gennemført en markedsundersøgelse for et nyt projekt. Analysen har kostet 1 mio. kr. Resultatet viser, at projektet vil kunne indbringe et samlet dækningsbidrag på 0,9 mio. kr. over de næste tre år.</p>

<p>Ledelsen er ikke begejstret, da man ved at gennemføre projektet vil have tabt 0,1 mio. kr.</p>

<p>Men hvis projektet ikke gennemføres, mister virksomheden indtægten på de 0,9 mio. kr., og den vil have tabt 1 mio. kr., svarende til de afholdte omkostninger til markedsundersøgelsen.</p>

<p>Beslutningsirrelevante omkostninger er omkostninger, der ikke påvirkes af beslutningen.</p>

<p>Beslutningsrelevante omkostninger er de fremtidige omkostninger, der påvirkes af beslutningen.</p>

<p>Virksomheden i eksemplet ovenfor bør minimere sit tab. Det er bedre at iværksætte projektet og tabe 0,1 mio. kr., end at lade være og tabe 1 mio. kr. Markedsundersøgelsen er en omkostning, der allerede er afholdt. Den påvirkes ikke af, om projektet gennemføres eller ej. Den er sunk costs og dermed beslutningsirrelevant.</p>

<h3>5.5.2 Reversibilitet</h3>

<p>Man kan tale om, at omkostninger kan være mere eller mindre reversible. Hermed forstås, hvorvidt de er i stand til at finde deres tidligere niveau, hvis ændrede forhold tilbageføres.</p>

<p>Ved reversible omkostninger er omkostningsforløbet ved produktionsudvidelser og produktionsnedgang ens.</p>

<p>Sondringen mellem reversible og irreversible omkostninger har særlig betydning ved de springvist varierende omkostninger. <b>Figur 5.8:</b> Her skulle der have været grafer over reversible og irreversible omkostninger.</p>

<p>I figur 5.8 er forudsat, at hver gang produktionen pr. tidsperiode overstiger en bestemt størrelse, skal der købes en ny maskine og ansættes en medarbejder yderligere. Dermed fås de karakteristiske spring på omkostningskurven. Spørgsmålet er nu, om man kan komme af med disse omkostninger, hvis produktionen atter falder tilbage.</p>

<p>Hvis dette er tilfældet, vil figur 5.8 A være gældende. Her vises et forløb med fuldt reversible omkostninger.</p>

<p>Hvis virksomheden ikke kan vende tilbage til det tidligere omkostningsniveau, i situationer hvor den producerede mængde falder, vil figur 5.8 B gælde. Den stiplede totalomkostningsfunktion viser, at omkostningerne ikke falder tilbage til det tidligere niveau. Omkostningerne er således irreversible.</p>

<h3>5.5.3 Offeromkostninger</h3>

<p>Offerdefinitionen er en beslutningsorienteret omkostningsdefinition i modsætning til den tidligere anvendte omkostningsdefinition, som er en forbrugsorienteret definition.</p>

<p>Offerdefinitionen anvendes, når der skal foretages valg mellem alternativer, og disse valg sker på bekostning af hinanden.</p>

<p>Offeromkostninger kaldes undertiden også opportunity costs eller alternativomkostninger.</p>

<p>Offeromkostninger er det beløb, man må ofre (herunder det indtægtstab, man pådrager sig) ved at gennemføre en handling på bekostning af en alternativ handling (herunder ikke at foretage sig noget).</p>

<h4>Eksempel</h4>

<p>En selvstændig smedemester er frustreret over de generelle erhvervsbetingelser og spørger sig selv, om det kan betale sig at drive egen virksomhed.</p>

<p>For det kommende år ser hans budget ud som følger:</p>

<p>1.000 kr.</p>

<p>Omsætning 9.800</p>
<p>Variable omkostninger 6.000</p>

<p>Dækningsbidrag 3.800</p>
<p>Faste omkostninger i alt 3.400</p>

<p>Resultat 400</p>

<p>Den egenkapital, som er bundet i virksomheden, er opgjort til 2.500 t. kr.</p>

<p>Skal han fortsætte eller sælge virksomheden og tage lønnet arbejde i stedet?</p>

<p>Hvis han sælger virksomheden, får han frigjort sin egenkapital, som han kan få forrentet i banken til 8 % p.a. Selv vil han kunne få beskæftigelse som mestersvend med en fast løn på 400 t. kr. om året.</p>

<p>Løsning</p>

<p>Ud fra den tidligere forbrugsdefinition er omkostningerne ved at drive virksomhed, som vist i skemaet ovenfor, 9.400 t. kr. (6.000 + 3.400).</p>

<p>Ud fra offerdefinitionen bliver omkostningerne ved at drive egen virksomhed følgende:</p>

<ol>
  <li>Omkostninger if. budget ovenfor 9.400 t. kr.</li>
  <li>Mistet lønindtægt 400 t. kr.</li>
  <li>Mistet forrentning af egenkapital ved ikke at anbringe dem i banken (8 % af 2.500 t. kr.) 200 t. kr.</li>
</ol>

<p>Offeromkostninger i alt 10.000 t. kr.</p>

<p>Omsætningen på 9.800 t. kr. kan ikke dække omkostningerne opgjort efter offerdefinitionen.</p>

<p>Ud fra en rent økonomisk betragtning bør smeden sælge sin virksomhed.</p>

<h4>Eksempel</h4>

<p>Virksomheden Gulvfix A/S laver trægulve. Virksomheden har fået tilbudt en kontrakt på 200.000 kr. Faste omkostninger i forbindelse med ordren er på 150.000 kr. Hertil kommer råvareomkostninger.</p>

<p>På virksomhedens lager ligger de råvarer, der skal anvendes til ordren. Disse råvarer har oprindelig kostet 20.000 kr. På grund af den senere tids voldsomme prisstigninger på træ er råvareværdien imidlertid nu 60.000 kr.</p>

<p>Virksomheden har inden for perioden alternative anvendelsesmuligheder for råvarerne.</p>

<p>Skal virksomheden acceptere tilbuddet?</p>

<p>Løsning</p>

<p>Virksomheden skal sammenligne meromkostningerne og merindtægterne ved at modtage ordren.</p>

<p>Merindtægten er 200.000 kr.</p>

<p>Meromkostningerne er på 210.000 kr. (150.000 kr. + 60.000 kr.).</p>

<p>Den historiske omkostning for råvarerne på 20.000 kr. er beslutningsirrelevant.</p>

<p>Genanskaffelsesprisen på 60.000 kr. er den rigtige pris i analysen, idet den udtrykker, hvad man reelt ofrer.</p>

<p>Ud fra en økonomisk betragtning bør Gulvfix A/S sige nej tak til kontrakten, da meromkostningerne overstiger merindtægterne med 10.000 kr.</p>

<h2>5.6. Afsluttende bemærkninger omkring faste og variable omkostninger</h2>

<p>Opdelingen i faste og variable omkostninger er en vigtig opdeling, fordi de variable omkostninger indgår i beregningen af virksomhedens dækningsbidrag. På kort sigt anses en aktivitet for at være fordelagtig at gennemføre, hvis dækningsbidraget er positivt og dermed kan være med til at dække de faste omkostninger.</p>

<p>På kort sigt er det kun de variable omkostninger i form af materialeforbruget og den del af lønforbruget, som varierer med produktionsstørrelsen, som virksomheden kan komme af med eller reducere. De variable omkostninger falder væk, hvis der ikke produceres noget, eller falder, hvis den producerede mængde bliver mindre. På kort sigt påvirkes de faste omkostninger derimod ikke af produktionens størrelse.</p>

<p>På lidt længere sigt har virksomheden flere frihedsgrader. Den kan opsige funktionærer og opsige diverse lejekontrakter m.m. Den kan endvidere sælge ud af kapaciteten eller undlade at genanskaffe maskiner, når de er nedslidte. På lang sigt kan alle omkostninger påvirkes i den forstand, at virksomheden kan undlade at påtage sig forpligtelsen og dermed frigøre sig for omkostningen. Det betyder dog ikke, at disse omkostninger er variable.</p>

<h4>Eksempel</h4>

<p>Mange virksomheder vælger at flytte faste omkostninger til variable omkostninger ved at outsource dele af produktionen til underleverandører.</p>

<p>Når produktionen foretages hos underleverandører, kan virksomheden reducere anvendelsen af maskiner og andet produktionsudstyr, der genererer faste omkostninger. Til gengæld vil de variable omkostninger til indkøb stige. Men virksomheden køber kun den nødvendige mængde.</p>

<p>På denne måde opnår virksomheden en større fleksibilitet ved ikke at eje kapacitet, der i perioder kan være uudnyttet og i andre perioder kan være for lille.</p>

<p>Arrangementet forudsætter naturligvis, at der til enhver tid kan findes egnede underleverandører.</p>

<h2>5.7.1 Forskellige forløb af variable omkostninger</h2>

<p>De variable omkostninger er som bekendt de omkostninger, der varierer med produktionens/salgets størrelse.</p>

<p>Variable omkostninger inddeles i tre typiske forløb:</p>

<ol>
  <li><b>Proportionale omkostninger</b>, der stiger og falder i samme takt som aktivitetsniveauet. Stiger produktionen fx 15 %, stiger de variable omkostninger også med 15 %. Dette er den lineære sammenhæng.</li>
  <li><b>Degressive omkostninger</b>, der stiger og falder forholdsvis mindre end aktivitetsniveauet. Stiger produktionen fx med 15 %, stiger de variable omkostninger kun med 10 %.</li>
  <li><b>Progressive omkostninger</b>, der stiger og falder forholdsvis mere end aktivitetsniveauet. Stiger produktionen fx med 15 %, stiger de variable omkostninger med 20 %.</li>
</ol>

<p>Et degressivt forløb kan forekomme, hvis der opnås mængderabatter, således at materialeomkostningen pr. enhed falder ved stigende produceret mængde, eller hvis medarbejderne bliver mere effektive og bruger mindre tid pr. enhed, når produktionen stiger, jf. indlæringskurven i <a href="#kapitel4">kapitel 4</a>.</p>

<p>Det progressive forløb kan skyldes stigende spild ved produktion af større mængder, eller at medarbejderne bliver mindre effektive, laver flere fejl eller bliver trætte, når de skal producere flere enheder.</p>

<p>I det følgende eksempel er de variable omkostninger og de variable enhedsomkostninger vist for de tre forskellige typer forløb.</p>

<p><b>Figur 5.9:</b> Her skulle der have været en graf der viser forskellige forløb for variable omkostninger og variable enhedsomkostninger.</p>

<table>
  <tr>
    <th>Produktion/salg pr. periode</th>
    <th colspan="2">Proportionale omkostninger</th>
    <th colspan="2">Degressive omkostninger</th>
    <th colspan="2">Progressive omkostninger</th>
  </tr>
  <tr>
    <th>Stk. X</th>
    <th>Kr. VO</th>
    <th>Kr. pr. stk. VE = VO/X</th>
    <th>Kr. VO</th>
    <th>Kr. pr. stk. VE = VO/X</th>
    <th>Kr. VO</th>
    <th>Kr. pr. stk. VE = VO/X</th>
  </tr>
  <tr>
    <td>0</td>
    <td>0</td>
    <td>0</td>
    <td>0</td>
    <td>0</td>
    <td>0</td>
    <td>0</td>
  </tr>
  <tr>
    <td>100</td>
    <td>300</td>
    <td>3,00</td>
    <td>300</td>
    <td>3,00</td>
    <td>300</td>
    <td>3,00</td>
  </tr>
  <tr>
    <td>200</td>
    <td>600</td>
    <td>3,00</td>
    <td>500</td>
    <td>2,50</td>
    <td>700</td>
    <td>3,50</td>
  </tr>
  <tr>
    <td>300</td>
    <td>900</td>
    <td>3,00</td>
    <td>650</td>
    <td>2,17</td>
    <td>1.100</td>
    <td>3,67</td>
  </tr>
  <tr>
    <td>400</td>
    <td>1.200</td>
    <td>3,00</td>
    <td>700</td>
    <td>1,75</td>
    <td>1.600</td>
    <td>4,00</td>
  </tr>
</table>

<p>Eksemplet og figuren viser sammenhængen i forløbet af de variable omkostninger og de variable enhedsomkostninger i de tre nævnte forløb.</p>

<p>Når de variable omkostninger er proportionale (en ret linje), bliver de variable enhedsomkostninger konstante. Dette svarer til eksemplet i afsnit 5.2.2.</p>

<p>Ved degressive variable omkostninger bliver de variable enhedsomkostninger faldende, da ekstra enheder er billigere end de tidligere producerede. Ekstra enheder vil således trække gennemsnittet ned.</p>

<p>Det omvendte er tilfældet ved et progressivt forløb. Her vil ekstra producerede enheder koste mere og mere og dermed trække de variable enhedsomkostninger op ved stigende mængder.</p>

<h2>5.7.2 Det spejlvendt S-formede omkostningsforløb</h2>

<p>Den S-formede produktionsfunktion, som blev vist i <a href="#kapitel4">kapitel 4</a>, danner grundlaget for det spejlvendt S-formede omkostningsforløb. <b>Figur 5.10:</b> Her skulle der have været en graf der viser det spejlvendte S-formede omkostningsforløb.</p>

<p>Eksemplet er konstrueret, men det indeholder generelle træk fra en virkelig virksomhed.
Den indeholder 4 faser</p>

<p>Grundstrukturen er opdelingen i en fast omkostningsdel, der vedrører omkostninger til den kapacitet, som skal være til stede, uanset om man producerer eller ej, og de variable omkostninger til løn og materialer.</p>

<p><b>Figur 5.11:</b> Her skulle der have været en graf der viser faseopdelingen i det spejlvendt S-formede omkostningsforløb.</p>

<p>Ved den mængde, hvor de totale enhedsomkostninger er mindst, producerer virksomheden med de lavest mulige samlede omkostninger pr. stk. I den påtænkte figur 5.10 er de totale enhedsomkostninger mindst ved en mængde på lidt over 8.000 stk.</p>

<p>Hvis man kan se bort fra de faste omkostninger, findes den lavest mulige omkostning pr. stk. ved den mængde, hvor de variable enhedsomkostninger har deres minimum.</p>

<p>Det er imidlertid ikke sikkert, at det er gunstigt at producere denne mængde. Det kommer an på markedets efterspørgsel efter produktet. Denne problemstilling tages op i <a href="#kapitel6">kapitel 6</a>.</p>

<p><b>Her er en tabel over de 4 faser fra de ocr-scannede tekst:</b></p>

<p><b>Fase I</b></p>
<p>De totale omkost-</p>
<p>ninger (højre akse)</p>
<p>starter med de 2.000,</p>
<p>som er virksomhe-</p>
<p>dens faste omkost-</p>
<p>ninger.</p>
<p>De variable omkost-</p>
<p>ninger stiger degres-</p>
<p>sivt.</p>
<p>Både TE, VE og</p>
<p>Gromk falder.</p>
<p>Gromk når sit mini-</p>
<p>mum ved grænsen til</p>
<p>fase II.</p>

<p><b>Fase II</b></p>
<p>De totale omkostnin-</p>
<p>ger begynder nu at</p>
<p>stige næsten propor-</p>
<p>tionalt.</p>
<p>VE er svagt faldende</p>
<p>- næsten konstante.</p>
<p>TE falder stadig.</p>
<p>Gromk begynder at</p>
<p>stige, men er stadig</p>
<p>lavere end VE og TE</p>
<p>og trækker dermed</p>
<p>disse størrelser ned.</p>
<p>Ved grænsen til fase</p>
<p>III når VE sit mini-</p>
<p>mum.</p>
<p>Her er VEmin =</p>
<p>Gromk.</p>

<p><b>Fase III</b></p>
<p>Totalomkostningerne</p>
<p>stiger progressivt.</p>
<p>Både Gromk og VE</p>
<p>er nu stigende.</p>
<p>Gromk ligger over</p>
<p>VE og trækker derfor</p>
<p>VE op.</p>
<p>Ved grænsen til fase</p>
<p>IV skærer Gromk TE i</p>
<p>TE's minimum.</p>

<p><b>Fase IV</b></p>
<p>Totalomkostningerne</p>
<p>stiger fortsat pro-</p>
<p>gressivt.</p>
<p>VE, TE og Gromk sti-</p>
<p>ger ligeledes.</p>
<p>Gromk ligger nu</p>
<p>også over TE og</p>
<p>trækker derfor TE</p>
<p>op.</p>

<h2>5.7.3 Omkostningsmæssig tilpasning</h2>

<p>Omkostninger udvikler sig sjældent ens i hele deres forløb. Ofte ser man et proportionalt forløb, der går over i progression, når man nærmer sig kapacitetsgrænsen.</p>

<p>Hvis det er arbejdskraften, der er en flaskehals, kan overarbejdstillæg og overgang til flerholddrift bevirke, at man får progression i lønomkostningerne. Progression kan også skyldes, at maskinernes hastighed må øges, hvilket kan medføre et relativt større energiforbrug samt større spild og/eller større kassationsprocent.</p>

<p>Resultatet bliver under disse omstændigheder et omkostningsforløb, som kan illustreres med følgende eksempel:</p>

<h4>Eksempel</h4>

<p>Jysk Plast A/S producerer nogle særlige hårdplastbeslag til anvendelse i byggeindustrien på et sprøjtestøbningsanlæg.</p>

<p>Produktionen sker ved, at en råvare (plastgranulat) ledes ind i sprøjtestøbningsanlægget. Ved høj temperatur presses granulatet i særligt designede støbeforme, og efter endt afkøling har man de færdige produkter (beslagene).</p>

<p>Det antal kg af råvaren (granulat), der behandles pr. time, kaldes produktionshastigheden. Maskinen kan indstilles til at arbejde med en hvilken som helst produktionshastighed i intervallet fra 2 til 10.</p>

<p>Imidlertid består en del af den gennemførte produktion af defekte enheder, som kasseres. De defekte enheder har ingen salgsværdi. Spild/kassationsprocenten vokser med produktionshastigheden, jf. nedenstående tabel 5.1, der viser sammenhængen mellem produktionshastighed og godkendt færdigvareproduktion:</p>

<table>
  <tr>
    <th>Produktionshastighed i kg pr. time</th>
    <th>200</th>
    <th>300</th>
    <th>400</th>
    <th>500</th>
    <th>600</th>
    <th>700</th>
    <th>800</th>
    <th>900</th>
    <th>1000</th>
  </tr>
  <tr>
    <th>Godkendt færdigvareproduktion i stk. pr. time</th>
    <th>196</th>
    <th>288</th>
    <th>368</th>
    <th>425</th>
    <th>480</th>
    <th>525</th>
    <th>560</th>
    <th>540</th>
    <th>500</th>
  </tr>
</table>

<p><b>Tabel 5.1</b></p>

<p>Produktionshastighed og godkendt produktion</p>

<p>Maskinen betjenes af en operatør, som aflønnes med 200 kr. i timen. Lønnen er at betragte som en variabel omkostning. Råvaren (granulatet) koster 1 kr. pr. kg.</p>

<p>De faste omkostninger til afskrivning og forrentning af sprøjtestøbningsanlægget er beregnet til 200.000 kr. pr. år. Maskinen kan maksimalt være i drift i 3.000 timer pr. år. Maskinen har ikke andre anvendelser.</p>

<h4>Eksempel</h4>

<p>Målet for Jysk Plast A/S er at producere den ønskede mængde med de laveste variable produktionsomkostninger.</p>

<p>Med udgangspunkt i ovennævnte kan graferne for totale variable omkostninger, grænseomkostninger og variable enhedsomkostninger bestemmes. Med baggrund heri kan virksomheden fastlægge, hvordan produktionen skal gennemføres, efterhånden som kapacitetsgrænsen nås.</p>

<p>Når man skal foretage driftsøkonomiske beregninger, vil man ofte komme ud for, at baggrundsmaterialet indeholder beslutningsirrelevante oplysninger. I dette eksempel er de faste maskinomkostninger på 200.000 kr. pr. år en beslutningsirrelevant oplysning, idet beløbet er det samme, uanset hvilken produktionshastighed der vælges. I eksemplet er alene omkostninger til materialer og løn beslutningsrelevante.</p>

<p>For enhver produktionsmængde gælder det om at producere med de mindste variable enhedsomkostninger. Nedenfor er der opstillet en tabel til bestemmelse af den omkostningsminimale produktionshastighed.</p>

<p>De variable omkostninger pr. time beregnes ved at lægge materialeomkostningen ved det producerede antal stk. til timelønnen til operatøren.</p>

<p>De variable enhedsomkostninger pr. time findes ved at dividere de samlede variable omkostninger med det godkendte antal stk. pr. time.</p>

<table>
  <tr>
    <th>Produktionshastighed</th>
    <th>Godkendt produktion</th>
    <th>Variable omkostninger</th>
    <th>Variable enhedsomkostninger</th>
  </tr>
  <tr>
    <th>kg pr. time</th>
    <th>stk. pr. time</th>
    <th>kr. pr. time</th>
    <th>kr. pr. stk.</th>
  </tr>
  <tr>
    <td>0</td>
    <td>0</td>
    <td></td>
    <td></td>
  </tr>
  <tr>
    <td>200</td>
    <td>196</td>
    <td>400</td>
    <td>2,04</td>
  </tr>
  <tr>
    <td>300</td>
    <td>288</td>
    <td>500</td>
    <td>1,74</td>
  </tr>
  <tr>
    <td>400</td>
    <td>368</td>
    <td>600</td>
    <td>1,63</td>
  </tr>
  <tr>
    <td>500</td>
    <td>425</td>
    <td>700</td>
    <td>1,65</td>
  </tr>
  <tr>
    <td>600</td>
    <td>480</td>
    <td>800</td>
    <td>1,67</td>
  </tr>
  <tr>
    <td>700</td>
    <td>525</td>
    <td>900</td>
    <td>1,71</td>
  </tr>
  <tr>
    <td>800</td>
    <td>560</td>
    <td>1.000</td>
    <td>1,79</td>
  </tr>
  <tr>
    <td>900</td>
    <td>540</td>
    <td>1.100</td>
    <td>2,04</td>
  </tr>
  <tr>
    <td>1000</td>
    <td>500</td>
    <td>1.200</td>
    <td>2,40</td>
  </tr>
</table>

<p><b>Tabel 5.2</b></p>

<p>Fastlæggelse af produktionshastighed</p>

<p>I tabel 5.2 ses, at det er billigst at producere med hastighed 4, der resulterer i en godkendt produktion på 3,68 stk. pr. time. Denne hastighed skal derfor så vidt muligt bruges, og det kan den op til en årlig produktion på 3.000 · 3,68 stk. =


<h1>5. Virksomhedens omkostningsforhold (Afslutning)</h1>

<p>Fortsat fra forrige del...</p>

<h2>5.7.3 Omkostningsmæssig tilpasning (Fortsat)</h2>

<p>...11.040 stk. Først derefter skal de dyrere hastigheder anvendes.</p>

<p>Det ses også, at hastighederne 9 og 10 aldrig vil blive anvendt, idet spildet her er så stort, at produktionen pr. time falder i forhold til lavere hastigheder.</p>

<p>Ved nu at gange op med 3.000 timer kan omkostningerne beregnes som vist i <a href="#tabel5.3">tabel 5.3</a> på årsbasis:</p>

<table>
  <tr>
    <th>Produktions-hastighed</th>
    <th>Godkendt produktion</th>
    <th>Variable omkostninger</th>
    <th>Grænse-omkostninger</th>
    <th>Variable enheds-omkostninger</th>
  </tr>
  <tr>
    <th>kg pr. time</th>
    <th>stk. pr. år</th>
    <th>kr. pr. år</th>
    <th>kr. pr. stk.</th>
    <th>kr. pr. stk.</th>
  </tr>
  <tr>
    <td>0</td>
    <td>0</td>
    <td></td>
    <td>1,63</td>
    <td>1,63</td>
  </tr>
  <tr>
    <td>400</td>
    <td>1.104.000</td>
    <td>1.800.000</td>
    <td>1,63</td>
    <td>1,63</td>
  </tr>
  <tr>
    <td>500</td>
    <td>1.275.000</td>
    <td>2.100.000</td>
    <td>1,75</td>
    <td>1,65</td>
  </tr>
  <tr>
    <td>600</td>
    <td>1.440.000</td>
    <td>2.400.000</td>
    <td>1,82</td>
    <td>1,67</td>
  </tr>
  <tr>
    <td>700</td>
    <td>1.575.000</td>
    <td>2.700.000</td>
    <td>2,22</td>
    <td>1,71</td>
  </tr>
  <tr>
    <td>800</td>
    <td>1.680.000</td>
    <td>3.000.000</td>
    <td>2,86</td>
    <td>1,79</td>
  </tr>
</table>

<p><b>Tabel 5.3</b></p>

<p>Optimal produktionshastighed ved forskellige produktionsniveauer</p>

<p><b>Figur 5.12:</b> Her skulle der have været en graf, der viser variable omkostninger, grænseomkostninger og variable enhedsomkostninger.</p>

<p>I figur 5.12 ses grafisk, hvorledes omkostningerne stiger progressivt, hvis den årligt producerede mængde overstiger 11.040 stk.</p>

<p>Grænseomkostninger <i>Note</i> er beregnet over et mængdeinterval. Værdierne er derfor indtegnet i intervallernes midtpunkter.</p>

<hr>

<h2 id="driftsokonomi">1. Driftsøkonomi</h2>
<p>Link til driftsøkonomi sektionen.</p>

<h2 id="kapitel4">Kapitel 4</h2>
<p>Link til Kapitel 4.</p>

<h2 id="kapitel7">Kapitel 7</h2>
<p>Link til Kapitel 7.</p>

<h2 id="tabel5.3">Tabel 5.3</h2>
<p>Link til tabel 5.3.</p>

<h2 id="kapitel6">Kapitel 6</h2>
<p>Link til Kapitel 6.</p>

<h4>Eksempel</h4>

<ul>
  <li><b>1 arbejder (Vingårdejeren alene):</b>
    <ul>
      <li>Skal tage skoene af for at trampe druerne</li>
      <li>Skal vaske fødder</li>
      <li>Skal tage sko og sokker på igen</li>
      <li>Skal lægge vinen på fade</li>
      <li>Skal proppe flaskerne</li>
      <li>Skal sælge vinen</li>
      <li>Total tid: 8 timer for 100 flasker</li>
      <li>Omkostning pr. flaske: 80 kr.</li>
    </ul>
  </li>

  <li><b>2 arbejdere:</b>
    <ul>
      <li>Den ene tramper druer, den anden propper flasker</li>
      <li>Kan dele opgaverne mere effektivt</li>
      <li>Total tid: 5 timer for 100 flasker</li>
      <li>Omkostning pr. flaske: 50 kr.</li>
    </ul>
  </li>

  <li><b>3 arbejdere:</b>
    <ul>
      <li>En tramper druer, en propper flasker, en sælger</li>
      <li>Endnu bedre arbejdsdeling</li>
      <li>Total tid: 3 timer for 100 flasker</li>
      <li>Omkostning pr. flaske: 30 kr.</li>
    </ul>
  </li>

  <li><b>4 arbejdere:</b>
    <ul>
      <li>To tramper druer, en propper flasker, en sælger</li>
      <li>Optimal arbejdsdeling</li>
      <li>Total tid: 2 timer for 100 flasker</li>
      <li>Omkostning pr. flaske: 20 kr.</li>
    </ul>
  </li>

  <li><b>5 arbejdere:</b>
    <ul>
      <li>Folk begynder at gå i vejen for hinanden</li>
      <li>Der er ikke plads til flere i pressen</li>
      <li>Total tid: 2,5 timer for 100 flasker</li>
      <li>Omkostning pr. flaske: 25 kr.</li>
    </ul>
  </li>

  <li><b>6+ arbejdere:</b>
    <ul>
      <li>Flaskehalse opstår i pressen</li>
      <li>Folk venter på hinanden</li>
      <li>Total tid: 3 timer for 100 flasker</li>
      <li>Omkostning pr. flaske: 30 kr.</li>
    </ul>
  </li>
</ul>

<p>I dette eksempel ses tydeligt hvordan omkostningerne først er degressive (falder per enhed) når antallet af arbejdere stiger fra 1 til 4, fordi arbejdsdelingen bliver mere effektiv. Men når der kommer for mange arbejdere (5+), bliver omkostningerne progressive (stiger per enhed) på grund af flaskehalse og ineffektivitet.</p>

</body>
</html>
